# ฤดูกาล

เป็นช่วงเวลาที่แบ่งตามสภาพอากาศที่เปลี่ยนแปลงไป

## คำสั่ง 

| คำสั่ง | คำอธิบาย |
| :-- | :-- |
| `/season` | แสดงข้อมูลฤดูกาลปัจจุบัน, วันที่, ฤดูกาลถัดไป และอุณหภูมิอากาศ |

## ฤดูใบไม้ผลิ 

![](https://2775637040-files.gitbook.io/~/files/v0/b/gitbook-x-prod.appspot.com/o/spaces%2F4p9wNXvzbAgtriQR5M18%2Fuploads%2FeATZm4rjj8qjGaRzlWhO%2Fspring.png?alt=media&token=27742b4a-d986-4504-a7b5-343abb6e194a)
โลกมีชีวิตชีวาและอบอุ่น ต้นไม้มีสีที่สวยงาม น้ำและท้องฟ้าจะมีสีที่อบอุ่น โลกทั้งใบจะเต็มไปด้วยดอกไม้และสัตว์เล็กๆ สามารถพบได้ทั่วทุกมุม ฤดูใบไม้ผลิทำให้โลกมีความรู้สึกพิเศษ โดยเฉพาะหลังจากผ่านฤดูหนาวที่ยาวนานและหนาวเย็น

- จะเริ่มต้นฤดูใบไม้ผลิในวันที่ 4 มีนาคม (เวลาในเกม)
- อุณหภูมิเฉลี่ย `5°C-23°C` ขึ้นอยู่กับไบโอม
- ใบไม้ในป่าจะเปลี่ยนเป็นสีชมพู และน้ำจะมีโทนสีฟ้าอ่อนเล็กน้อย
- ท้องฟ้ามีสีฟ้าอ่อน
- ดอกไม้มีอยู่ทุกที่ โลกทั้งใบจะเต็มไปด้วยดอกไม้
- หิมะและน้ำแข็งที่เกิดขึ้นในฤดูหนาวจะถูกลบออก
- จะมี​หิ่งห้อยในตอนกลางคืน
- เพิ่มอัตราการเกิดของผึ้ง
- กลางวันกลางคืนยาวเท่ากัน

## ฤดูร้อน 

![](https://2775637040-files.gitbook.io/~/files/v0/b/gitbook-x-prod.appspot.com/o/spaces%2F4p9wNXvzbAgtriQR5M18%2Fuploads%2FKpyTC3QBwvNV2k2995AR%2Fsummer.png?alt=media&token=91dbf5f8-57fb-458b-bdd6-893594be3a64)
กลางวันยาวนานขึ้นและแดดแรง โลกค่อยๆกลายเป็นป่าใหญ่ สัตว์ที่พบเฉพาะในป่าจะพบได้ทุกที่ ต้นไม้มีสีเขียวสดใส ท้องฟ้าและน้ำกลายเป็นสีฟ้าอ่อน พืชผลเติบโตอย่างรวดเร็วและอุณหภูมิก็พุ่งสูงขึ้นอย่างรวดเร็ว อย่าลืมพกน้ำติดตัวไปด้วยเพื่อสู้กับความร้อน!

- จะเริ่มต้นฤดูร้อนในวันที่ 4 มิถุนายน (เวลาในเกม)
- อุณหภูมิเฉลี่ยจะอยู่ระหว่าง 25°C-40°C ขึ้นอยู่กับไบโอม
- ต้นไม้และหญ้าในไบโอมส่วนใหญ่จะมีสีเขียวสดใส
- มีดาวตกในตอนกลางคืน
- มี​หิ่งห้อยในตอนกลางคืน
- ดอกไม้ที่เกิดขึ้นในฤดูใบไม้ผลิจะถูกลบออก
- มีใบไม้ร่วงจากต้นไม้
- พุ่มเบอร์รี่พบได้ทุกๆที่
- โอกาสที่ฝนจะตกมีน้อยมาก
- สัตว์ที่พบเฉพาะในป่าจะพบได้ทุกที่
- พืชผักจะโตเร็วเป็น 2 เท่า
- กลางวันจะยาวนานขึ้น (ประมาณ 13 นาที) และกลางคืนจะสั้นลง (7 นาที)
- Husks จะเกิดแทนซอมบี้

## ฤดูใบไม้ร่วง 

![](https://2775637040-files.gitbook.io/~/files/v0/b/gitbook-x-prod.appspot.com/o/spaces%2F4p9wNXvzbAgtriQR5M18%2Fuploads%2Fbf3OipE4hg2svW2ZU60P%2F2022-02-23_12.35.13.png?alt=media&token=3eadda7a-8be0-4644-a9bf-f0aa6d990411)
วันและเวลาจะสั้นลงต้นไม้เปลี่ยนเป็นสีสันสวยงาม พื้นดินและน้ำกลายเป็นสีเข้ม ท้องฟ้ามืดและรู้สึกเหมือนพายุจะพัดถล่มทุกนาที สุนัขจิ้งจอก, มูสรูม, กบ, ค้างคาวและแมงมุม (ถ้ำ) จะเกิดทั่วโลก!

- จะเริ่มต้นฤดูใบไม้ร่วงในวันที่ 4 กันยายน (เวลาในเกม)
- อุณหภูมิเฉลี่ยจะอยู่ระหว่าง 5°C-25°C ขึ้นอยู่กับไบโอม
- ต้นไม้เปลี่ยนเป็นสีต่างๆได้ ส้ม ฟ้า เขียว เหลือง และ น้ำตาล
- หญ้ามีสีเข้มสีน้ำตาลอ่อน
- มีเห็ดเกิดเป็นหย่อมๆ
- ฝนจะตกบ่อยมาก
- มูสรูม กบ และจิ้งจอกจะเกิดในทุกๆที่
- แมงมุมจะพบเจอได้ในตอนกลางคืน บางครั้งก็เป็นแมงมุมถ้ำ
- ม็อบมีโอกาส 20% ที่จะเกิดพร้อมกับฟักทองบนหัว
- กลางวันกลางคืนยาวเท่ากัน
- พุ่มเบอร์รี่ที่เกิดจากฤดูร้อนจะถูกลบออก

## ฤดูหนาว 

![](https://2775637040-files.gitbook.io/~/files/v0/b/gitbook-x-prod.appspot.com/o/spaces%2F4p9wNXvzbAgtriQR5M18%2Fuploads%2FetwGqo1NB6Ux1ggVn6HE%2F2022-02-23_12.44.15.png?alt=media&token=c2c0a4d3-857d-4330-8fd5-7a3ffef8509d)
อุณหภูมิลดลงและการเอาชีวิตรอดกลายเป็นความท้าทายพืชส่วนใหญ่จะตายจากหิมะที่หนาวเย็นไม่สามารถเติบโตได้ ทะเลสาบและแม่น้ำกลายเป็นน้ำแข็ง และการลงไปว่ายน้ำอาจถึงตายได้ น้ำมีสีน้ำเงินเข้ม ต้นไม้และหญ้าเป็นสีเทาอ่อน การเอาชีวิตรอดในคืนที่ยาวนานและหนาวเหน็บเป็นสิ่งที่ท้าทาย!

- จะเริ่มต้นฤดูหนาวในวันที่ 4 ธันวาคม (เวลาในเกม)
- อุณหภูมิเฉลี่ยจะอยู่ระหว่าง -10°C-5°C ขึ้นอยู่กับไบโอม
- ใบไม้และหญ้ามีโทนสีเทาอ่อน
- น้ำเป็นสีน้ำเงินเข้ม
- แหล่งน้ำทั้งหมดที่ไม่มีสิ่งกีดขวางใดๆ ผิวน้ำข้างบนจะกลายเป็นน้ำแข็งเมื่อเวลาผ่านไป
- หิมะจะตกแทนฝน (หิมะจะถูกลบออกหลังจบฤดูกาล)
- กลางคืนจะยาวนานขึ้น (ประมาณ 13 นาที) และกลางวันจะสั้นลง (ประมาณ 7 นาที)
- หมาป่า จิ้งจอกขาว หมีขั้วโลก และสโนว์แมน (ไม่มีฟักทอง) สามารถพบได้ทุกที่
- Strays จะเกิดแทนสเกเลตัน
- ทุกคืนมีโอกาส 20% ที่ท้องฟ้าจะเต็มไปด้วยประกายไฟสีขาว
- พืชผักจะไม่เติบโต บังคับให้ผู้เล่นสร้างฟาร์มในที่ร่มหากต้องการปลูกพืชในฤดูหนาว
- ผู้เล่นจะต้องป้องกันตัวเองจากอุณหภูมิที่เย็นจัด
